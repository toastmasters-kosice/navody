![Logo Toastmasters Košice][logo]
# Úprava rolí na stretnutí
V ovládacom paneli klubu si viete takisto zadefinovať, aké roly budete na stretnutí používať. Štandardne sú prednastavené roly používané vo väčšine klubov, ako napríklad rečník alebo moderátor. Avšak viete si zadefinovať ďalšie (napríklad pridáte rolu Strážcu pozornosti) alebo upraviť tie existujúce. Novo pridanú rolu si budú môcť členovia vybrať na obrazovke stretnutia a takisto bude viditeľná v agende.

> Poznámka: Aby ste mohli tieto nastavenia meniť, musíte mať dostatočné oprávnenia a mať prístup do ovládacieho panelu klubu. Typicky má prístup len viceprezident pre vzdelávanie.

## Obrazovka na správu rolí
Všetky nastavenia sa robia na obrazovke s názvom **Role Manager** (Správa rolí). Dostanete sa na ňu tak, že po [prihlásení sa][ovladaci-panel-klubu] do ovládacieho panelu klubu kliknete v bočnom menu naľavo na kartu `Meeting Roles` (roly na stretnutí).

![Správa rolí na stretnutí][sprava-roli-na-stretnuti]

Na tejto obrazovke máte niekoľko možností:
- Môžete pridať nové roly na stretnutí
- Môžete existujúce roly zmazať alebo ich upraviť
    - Môžete roly premenovať, aby lepšie zapadli do vášho klubu

Na uvedenom obrázku si môžete všimnúť, že roly používané na stretnutiach klubu Toastmasters Košice už boli premenované, napríklad rola *General Evaluator* sa u nás volá *Súhrnný hodnotiteľ*. Úprava názvu roly sa prejaví okamžite.

## Pridanie roly stretnutia
Rolu je vhodné pridať vtedy, ak nejde o štandardnú rolu používanú vo všetkých kluboch, ale o rolu, ktorú má napríklad len váš klub. Rolu pridáte tak, že na obrazovke vyberiete možnosť `Add` (pridať). Nachádza sa úplne dole, vpravo.

Potrebujete zadať:
- Názov roly (napríklad Strážca pozornosti)
- Skrátený názov roly (SPZ)
- Podmienky pre priradenie roly
- (voliteľne) Komentár, kedy sa rola používa

## Odstránenie roly stretnutia
Ak už rolu vo vašom klube nepotrebujete, môžete ju odstrániť. Na obrazovke kliknite na ikonu krížika vedľa roly. Zmenu potvrďte.

## Zmena existujúcej roly stretnutia a úprava jej názvu
Kliknite na tlačidlo `Edit` (upraviť), čím sa dostanete na obrazovku s názvom **Edit Role** (upraviť rolu). Tu viete upraviť nastavenia roly a takisto rolu premenovať.

Premenovanie roly vám umožní, aby zodpovedala tomu, na čo ste zvyknutí v klube. Typicky ide o premenovanie anglických názvov rolí do slovenčiny. Následne už všetci členovia vo vašom klube vidia to, na čo sú zvyknutí. V hornej časti nazvanej **Role Settings** (nastavenia roly) môžete zmeniť jej názov a tiež skrátený názov.

Takto vyzerá obrazovka stretnutia po zmene názvu roly.

![Roly stretnutia v slovenčine][roly-stretnutia-v-slovencine]

## Súvisiace odkazy
- [Ovládací panel klubu][ovladaci-panel-klubu]
- [Obrazovka stretnutia][obrazovka-stretnutia]
- [Úprava agendy stretnutia][uprava-agendy-stretnutia]

[logo]: https://github.com/toastmasters-kosice/graficke-podklady/raw/master/Log%C3%A1/%C5%A0tandardn%C3%A9%20zmen%C5%A1en%C3%A9%20logo%20TMKE.png "Logo Toastmasters Košice"
[sprava-roli-na-stretnuti]: https://github.com/toastmasters-kosice/graficke-podklady/raw/master/Sn%C3%ADmky%20obrazovky/easy-Speak/Ovl%C3%A1dac%C3%AD%20panel%20klubu/Spr%C3%A1va%20rol%C3%AD%20na%20stretnut%C3%AD.png "Správa rolí na stretnutí"
[roly-stretnutia-v-slovencine]: https://github.com/toastmasters-kosice/graficke-podklady/raw/master/Sn%C3%ADmky%20obrazovky/easy-Speak/Ovl%C3%A1dac%C3%AD%20panel%20klubu/Role%20stretnutia%20v%20sloven%C4%8Dine.png "Roly stretnutia v slovenčine"
[ovladaci-panel-klubu]: 001%20Ovl%C3%A1dac%C3%AD%20panel%20klubu.md "Ovládací panel klubu"
[obrazovka-stretnutia]: ../Spr%C3%A1va%20stretnutia/001%20Obrazovka%20stretnutia.md "Obrazovka stretnutia"
[uprava-agendy-stretnutia]: ../Spr%C3%A1va%20stretnutia/002%20%C3%9Aprava%20agendy%20stretnutia.md "Úprava agendy stretnutia"