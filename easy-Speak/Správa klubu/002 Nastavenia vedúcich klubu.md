![Logo Toastmasters Košice][logo]
# Nastavenia vedúcich klubu
Zoznam vedúcich klubu v easy-Speaku väčšinou zodpovedá štandardnému zoznamu vedúcich, ktorý používa *Toastmasters International*. Vy si viete tieto roly prispôsobiť podľa seba a tiež si viete definovať nové. Ukážeme si ako na to.

> Poznámka: Aby ste mohli tieto nastavenia meniť, musíte mať dostatočné oprávnenia a mať prístup do ovládacieho panelu klubu. Typicky má prístup len viceprezident pre vzdelávanie.

## Obrazovka na správu vedúcich
Všetky nastavenia sa robia na obrazovke s názvom **Officer Maintenance Screen** (obrazovka na údržbu vedúcich). Dostanete sa na ňu tak, že po [prihlásení sa][ovladaci-panel-klubu] do ovládacieho panelu klubu kliknete v bočnom menu naľavo na kartu `Club Officers` (vedúci klubu).

![Správa vedúcich klubu][sprava-veducich-klubu]

Na tejto obrazovke máte niekoľko možností:
- Môžete pridať nové roly vedúcich
- Môžete existujúce roly zmazať alebo ich upraviť
    - Môžete meniť oprávnenia existujúcim rolám
    - Môžete roly premenovať, aby lepšie zapadli do vášho klubu

Na uvedenom obrázku si môžete všimnúť, že roly vedúcich v klube Toastmasters Košice už boli premenované, napríklad *Vice President Education* sa u nás volá *Viceprezident pre vzdelávanie*.

## Pridanie roly vedúceho
Väčšinou na to nie je dôvod. Avšak môže sa to hodiť, pokiaľ chcete nejakému členovi udeliť vyššie práva, pričom nie je vedúci. Napríklad určíte člena ako správcu easy-Speaku pre klub. Na obrazovke vyberte možnosť `Add` (pridať), čím sa dostanete na obrazovku, kde viete pridať rolu vedúceho.
Potrebujete zadať:
- Názov roly (napríklad Správca easy-Speaku)
- Skrátený názov roly (SES)
- Nastaviť oprávnenia

## Odstránenie roly vedúceho
Ani tu na to väčšinou nie je dôvod a dobre si premyslite, či to skutočne potrebujete spraviť. Na obrazovke kliknite na ikonu krížika vedľa roly, ktorú chcete odstrániť. Zmenu potvrďte.

## Zmena existujúcej roly vedúceho
Kliknite na tlačidlo `Edit` (upraviť), čím sa dostanete na obrazovku s názvom **Officer Maintenance Screen** (obrazovka pre údržbu vedúceho).

![Nastavenie oprávnení vedúceho klubu][nastavenie-opravneni-veduceho]

### Zmena názvu roly
Premenovanie roly vám umožní, aby zodpovedala tomu, na čo ste zvyknutí v klube. Typicky ide o premenovanie anglických názvov rolí do slovenčiny. Následne už všetci členovia vo vašom klube vidia to, na čo sú zvyknutí. Zmenu názvu urobíte tak, že kliknete na tlačidlo `Edit` (upraviť), čím sa dostanete na obrazovku s názvom **Officer Maintenance Screen** (obrazovka pre údržbu vedúceho). V hornej časti nazvanej **Officer Settings** (nastavenia vedúceho) môžete zmeniť jeho názov a tiež skrátený názov. V prípade viceprezidenta pre vzdelávanie môže byť skrátený názov napr. VPE.

### Zmena oprávnení roly
Štandardne je správcom easy-Speaku viceprezident pre vzdelávanie. Ten môže udeliť práva aj niektorým ďalším vedúcim. Oprávnenia roly zmeníte tak, že kliknete na tlačidlo `Edit` (upraviť), čím sa dostanete na obrazovku s názvom **Officer Maintenance Screen** (obrazovka pre údržbu vedúceho). V dolnej časti nazvanej **Permission Settings** (nastavenia oprávnení) môžete meniť oprávnenia, ktoré má vedúci v easy-Speaku.

## Súvisiace odkazy
- [Ovládací panel klubu][ovladaci-panel-klubu]

[logo]: https://github.com/toastmasters-kosice/graficke-podklady/raw/main/Log%C3%A1/%C5%A0tandardn%C3%A9%20zmen%C5%A1en%C3%A9%20logo%20TMKE.png "Logo Toastmasters Košice"
[sprava-veducich-klubu]: https://github.com/toastmasters-kosice/graficke-podklady/raw/main/Sn%C3%ADmky%20obrazovky/easy-Speak/Ovl%C3%A1dac%C3%AD%20panel%20klubu/Spr%C3%A1va%20ved%C3%BAcich%20klubu.png "Správa vedúcich klubu"
[nastavenie-opravneni-veduceho]: https://github.com/toastmasters-kosice/graficke-podklady/raw/main/Sn%C3%ADmky%20obrazovky/easy-Speak/Ovl%C3%A1dac%C3%AD%20panel%20klubu/Nastavenie%20opr%C3%A1vnen%C3%AD%20ved%C3%BAceho%20klubu.png "Nastavenie oprávnení vedúceho klubu"
[ovladaci-panel-klubu]: 001%20Ovl%C3%A1dac%C3%AD%20panel%20klubu.md "Ovládací panel klubu"