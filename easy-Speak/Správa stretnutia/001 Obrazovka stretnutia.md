![Logo Toastmasters Košice][logo]
# Obrazovka stretnutia
Táto obrazovka slúži na správu a plánovanie celého stretnutia a je častokrát jedinou obrazovkou, ktorú vidí bežný člen.

![Obrazovka stretnutia][hlavna-obrazovka-stretnutia]

Obrazovka je rozdelená do niekoľkých sekcií, ktoré vidíte popísané na obrázku. Pre členov sú podstatné časti, kde potvrdzujú účasť (ľavý panel) a kde si vyberajú rolu (pravý panel).

## Potvrdenie účasti
- Každý člen by sa mal snažiť o to, aby dal vedieť moderátorovi stretnutia, či na stretnutie príde
- Po prihlásení sa do easy-Speaku klikne v hornej časti na odkaz na najbližšie stretnutie a nastaví účasť vedľa svojho mena
    - Y - znamená, že príde
    - N - znamená, že nepríde
    - ? - ešte nevie, či sa zúčastní
    - Ak voľbu člen nezadá, predpokladá sa rovnako ?

> Všimnite si, že sú členovia vedení v dvoch zoznamoch - *Aktívny člen* a *Člen iného klubu*. Súvisí to s tým, že členom boli priradené dva rozdielne členské statusy. V tomto prípade, aby sme odlíšili hostí z iných klubov od našich členov.

Vedľa členského statusu je v zátvorke uvedené, koľko členov potvrdilo, že sa zúčastní stretnutia a celkový počet členov v zozname, napr. *Aktívny člen (5/12)*.

### Výber roly
Každý člen si môže sám vybrať rolu na stretnutí. Ak si rolu vyberie, automaticky sa mu nastaví voľba, že sa zúčastní. S výnimkou žiadosti o pripravený prejav si môže člen sám vybrať akúkoľvek rolu. V praxi však isté roly, ako moderátorov či predsedajúcich, obsadzuje VPE.

To, aké roly sú viditeľné v tomto paneli, závisí od toho, ako boli roly pridané do agendy stretnutia. Pokiaľ sa v agende nenachádza slot pre časomerača, nemôžete si ho vybrať ani tu.

> Tip: V ovládacom paneli klubu viete upraviť všetky roly používané v klube. Okrem iného viete pridať nové, ako Strážcu pozornosti, alebo premenovať existujúce. Všimnite si, že na obrazovke sú roly v slovenčine pod názvami, ktoré sú členom dobre známe.

Vedľa mena člena je ikona, ktorá označuje, či člen rolu prijal alebo nie. Ak si rolu vybral sám, je vedľa jeho mena automaticky zelená značka, avšak vo väčšine prípadov obsadzuje roly VPE alebo moderátor stretnutia, ktorý oznamuje obsadenie roly členovi a žiada ho o potvrdenie roly. Kým ju člen nepotvrdí, vedľa jeho mena je otáznik.

U neobsadených rolí vidíte vysúvací zoznam s členmi. Ten slúži moderátorovi stretnutia a VPE na to, aby roly obsadzovali, a takisto je viditeľný pre členov, ktorí si sami môžu rolu vybrať.

> Všimnite si úplne napravo zaškrtávacie políčko. Bežný používateľ ho nevidí. Umožňuje správcovi stretnutia (moderátor alebo VPE) schváliť rolu člena bez toho, aby ju člen musel potvrdiť. Využíva sa to vtedy, ak už má VPE ústne potvrdené od člena, že rolu berie.

### Pripravené prejavy
Na rozdiel od ostatných rolí, pripravené prejavy schvaľuje výlučne VPE (a výnimočne moderátor stretnutia). Člen musí požiadať o prejav a následne zadá 1 - 3 termíny, kedy by prejav chcel mať. VPE sa snaží členovi vyhovieť, ale nie je to samozrejmosť. Ak člen nedostane prejav v najviac preferovanom termíne, VPE mu môže dať slot ostatných termínoch uvedených v žiadosti.

## Správa stretnutia
Bežný člen má obmedzené oprávnenia a nevidí na obrazovke úplne všetko. VPE má vyššie oprávnenia na celé jeho funkčné obdobie a ak VPE určí moderátora, tento člen má zvýšené oprávnenia na jedno konkrétne stretnutie. Všimnite si vľavo dole položku *Meeting Manager*.

Správca stretnutia môže:
- Obsadzovať roly
- Schvaľovať a rušiť prejavy
- Meniť poradie rečníkov
- Meniť miesto a čas stretnutia
- Nastaviť tému stretnutia
- [Upravovať agendu stretnutia][uprava-agendy-stretnutia]

Najdôležitejšia je práve úprava agendy stretnutia, v ktorej môžu byť pridané nové roly alebo odstránené tie, ktoré neboli obsadené (napríklad neobsadený slot pre 4. rečníka).

## Podrobnosti o agende
V pravom hornom rohu sú dve tlačidlá s obrázkom tlačiarne. Umožňujú vám vytlačiť agendu na stretnutie. Tú potrebujete odovzdať členom pred fyzickým stretnutím. U online stretnutí môžete nazdieľať odkaz na podrobnosti o agende. Pre moderátora stretnutia je agenda s prehľadom, čo je aktuálne na programe, úplný základ.

Vytlačená agenda môže vyzerať nejako takto.

![Detail agendy stretnutia][agenda-detail]

## Súvisiace odkazy
- [Úprava agendy stretnutia][uprava-agendy-stretnutia]
- [Ovládací panel klubu][ovladaci-panel-klubu]
- [Úprava rolí na stretnutí][uprava-roli-na-stretnuti]
- [Úprava členského statusu][uprava-clenskeho-statusu]

[logo]: https://github.com/toastmasters-kosice/graficke-podklady/raw/main/Log%C3%A1/%C5%A0tandardn%C3%A9%20zmen%C5%A1en%C3%A9%20logo%20TMKE.png "Logo Toastmasters Košice"
[hlavna-obrazovka-stretnutia]: https://github.com/toastmasters-kosice/graficke-podklady/raw/main/Sn%C3%ADmky%20obrazovky/easy-Speak/Spr%C3%A1va%20stretnutia/Hlavn%C3%A1%20obrazovka%20stretnutia.png "Hlavná obrazovka stretnutia"
[agenda-detail]: https://github.com/toastmasters-kosice/graficke-podklady/raw/main/Sn%C3%ADmky%20obrazovky/easy-Speak/Spr%C3%A1va%20stretnutia/Detail%20agendy%20stretnutia.png "Detail agendy stretnutia"
[ovladaci-panel-klubu]: ../Spr%C3%A1va%20klubu/001%20Ovl%C3%A1dac%C3%AD%20panel%20klubu.md "Ovládací panel klubu"
[uprava-agendy-stretnutia]: 002%20%C3%9Aprava%20agendy%20stretnutia.md "Úprava agendy stretnutia"
[uprava-roli-na-stretnuti]: ../Spr%C3%A1va%20klubu/005%20%C3%9Aprava%20rol%C3%AD%20na%20stretnut%C3%AD.md "Úprava rolí na stretnutí"
[uprava-clenskeho-statusu]: ../Spr%C3%A1va%20klubu/006%20%C3%9Aprava%20%C4%8Dlensk%C3%A9ho%20statusu.md "Úprava členského statusu"